In een toekomstige versie worden de vragen mogelijk opgedeeld naar doelgroep: clubbestuur, gebruikers, gegevensbeheerders.

### Wat doet de app?

<details><summary>Klik om uit te klappen</summary></p>
De omschrijving in de Apple App Store luidt:</p>

> De app toont geselecteerd werk van leden van fotoclubs. 
>
> De app dient dus als een permanente online tentoonstelling van de leden van diverse fotoclubs.
> Een gebruiker kan een club vinden door te bladeren, zoeken op naam of via de interactieve landkaarten.
> Clubleden zijn te vinden door te bladeren, te zoeken op naam of trefwoord en via de lijsten met clubleden.
>
> Clubs kunnen zichzelf toevoegen door het online plaatsen van een lijst met hun leden. In een aparte stap kan de club links naar geselecteerde foto's per lid aanbieden.
> Met deze gegevens kan een zuster macOS app portfolio pagina's voor bestaande websites automatisch genereren.
> Beide apps staan op GitHub.
</details></p>

### Waarom is de app gemaakt?

<details><summary>Klik om uit te klappen</summary></p>

Fotografen worden lid van een fotoclub om hun werk aan elkaar te laten zien.
Dat zien en gezien-worden lukt prima _binnen_ de club doordat de leden om de paar weken bijeen komen.</p>

Zichtbaarheid van werk _buiten_ de club gaat vooral via exposities en de website van de club.
Ze zijn complementair. In tegenstelling tot exposities, loopt bezoek aan de website al jaren terug.
Vooral omdat kleine websites over het algemeen steeds minder aandacht krijgen:
je moet ze vinden, er zijn teveel van,
en de inhoud veranderd meestal vrij zelden. Een neerwaardse spiraal dus.
Ofwel, de aandacht van gebruikers is verschoven naar grote websites
(zoals Nos.nl of Petapixel.com, met hun teams van betaalde redacteuren en schrijvers)
en social media platforms zoals Facebook of Twitter/X die dienen als (extreem druk) digitaal dorpsplein.</p>

Vandaar dat er voor fotoclubs een behoefte leek aan een tussenvorm tussen de "vrijwel verlaten" van de websites van vroeger
en de "doom scrolling" en "Times Square" van de druk bezochte social media.
Met als doel om de het fotowerk van clubs onderling te delen, en een laagdrempelige ingang te bieden aan fotoliefhebbers in het algemeen.
Maar je kunt het ook als tussenvorm zien tussen de lokale bijeenkomsten van fotoclubs en de grote wereld van Social Media waar je ervan uitgaat dat je de ander nooit _in real life_ zult tegenkomen.

Men kan de app dus zien als een online museum voor de amateurfotografie dat altijd open is, 
Waar je in kunt rondlopen in een rustige omgeving, met nadruk op de foto's en hun makers.
Maar in tegenstelling tot een museum, kan het dienen als streekmuseum: een landkaart maakt duidelijk welke clubs dichtbij zijn en welke niet.
</details></p>

### Is de app alleen voor Nederland?

<details><summary>Klik om uit te klappen</summary></p>
De nadruk ligt voorlopig op Nederland. Maar de app is wereldwijd te gebruiken.
De app ondersteunt bijvoorbeeld zowel Nederlands als Engels. In het Engels heet de app "Photo Club Hub" ipv "Fotoclub Hub".
</details></p>

### Moet een club lid zijn van de Fotobond?

<details><summary>Klik om uit te klappen</summary></p>
De app kan prima omgaan met clubs die geen lid zijn van de Fotobond.
Er zijn voorbeelden te vinden op de landkaarten.
Buitenlandse club zouden per definitie geen lid van de (Nederlandse) Koninklijke Fotobond zijn.
</details></p>

### Hoe verschilt dit van een clubwebsite?

<details><summary>Klik om uit te klappen</summary></p>
Een website vereist dat de gebruiker _zelf_ initiatief onderneemt om informatie te zoeken.
Dat werkt goed bij gerichte vragen over b.v. openingstijden of koopjes.
Maar werkt bij relatief kleine sites niet goed: om op de hoogte te blijven moet je meerdere sites handmatig
aflopen - en vaak blijkt er niets veranderd te zijn. Het gevolg is weinig bezoekers (behalve rond de expo). 
Wat het weer minder aantrekkelijk maakt om de site bij te werken. Wat leidt tot nog minder bezoekers.</p>

De klassieke "statische" websites kwijnen worden qua aandacht vervangen door grotere "dynamische" sites.
Dit kan je in dit geval oplossen door 
- het nieuws van meerdere clubs op 1 plek te bundelen zodat er altijd wel wat nieuws is
- veranderingen makkelijk vindbaar te maken (b.v. nieuwste foto per fotograaf tonen)
- optie om eventueel zelfs actief melden als er relevant nieuws binnengekomen is (instelbare notificaties).
</details></p>

### Hoe verschilt dit van social media zoals Facebook of Instagram?

<details><summary>Klik om uit te klappen</summary></p>
Er bestaan manieren om automatisch veranderingen in websites op te sporen (RSS).
Maar grosso modo is nieuws inmiddels het domein van de grote klassieke media (nos.nl) 
en van social media zoals Facebook, Instagram, enz.

Ten eerste gebeurt er altijd wat, en probeert je (vaak te handnekkig) te leiden naar nieus dat jij interessant kan vinden.

Een speciaal platform voor fotoclubs heeft, b.v. vergeleken met Instragram, heeft voordeel dat het er rustiger is.
Dat is vooral belangrijk bij een kunstvorm zoals fotografie:
bij een expositie wil je liever een museumsfeer hebben dan een druk marktplein waar iedereen en alles om aandacht schreeuwt. 

Concreet betekent dit:

- alleen fotografie als kunstvorm (dus geen foto's van de zakenlunch of kat)
- aandacht voor de fotoclubs
- galerie-achtige weergave zodat de foto's tot hun recht komen (dus geen reclame of wereldnieuws)
</details></p>

### Hoe verschilt dit van een online fotoclub zoals Glass.photo?

<details><summary>Klik om uit te klappen</summary></p>
[Glass.photo](www.glass.photo) ziet fotografen als een individu - maar je kunt Glass zien als 1 grote fotoclub.
Vergeleken met Glass, heeft Photo Club Hub...

- geen jaarlijks abonnement en bijbehorend inlogscherm. Glass heeft enkele werknemers en maakt dus significante kosten.
- geen kopieën van de foto's. Foto's en ledenlijst staan bij de clubs.
- geen mogelijkheid om via de app commentaar op andermans foto's te geven. Dus ook geen moderatie nodig.
- voor de komende tijd een nadruk op Nederlandse gebruikers. Glass is internationaal en Engelstalig, al zitten de oprichters in Amsterdam.
- nog geen mogelijkheid om individuen of clubs te "volgen". Maar dat zal bij voldoende gebruik nodig worden.
</details></p>

### Waarom staan er fotomusea in?

<details><summary>Klik om uit te klappen</summary></p>
Omdat het vrij eenvoudig kon, goed samenging met de landkaartjes, en nuttig kon zijn voor sommige gebruikers.
</details></p>

### Kan ik een fotomuseum toevoegen?

<details><summary>Klik om uit te klappen</summary></p>
Ja. Dat doe je door de Level 1 lijst uit te breiden.
Graag alleen musea toevoegen die duidelijke voor fotografie interessant zijn.</p>

In principe zouden alle Nederlandse fotografie musea er al op de Level 1 lijst moeten staan.
Er staan momentaal alleen enkele bekende Fotomusea in bijvoorbeeld Duitsland, VS en Japan in.
</details></p>

### Zijn er kosten aan verbonden?

<details><summary>Klik om uit te klappen</summary></p>
Niet of nauwelijks. De Photo Club Hub en Photo Club Hub HTML software is gratis en blijft gratis.
En zijn geen kosten voor centrale opslag of rekenkracht: er is geen noemenswaardige centrale infrastructuur.</p>

Als we ervan uitgaan dat een club vrijwel altijd een website heeft en een lid heeft met Lightroom Classic, dan blijft
als enige bekende kostenpost een eenmalige aanschaf van een LR plug-in ([Juicebox Pro](https://www.juicebox.net)).
Er kan gekeken worden gekeken worden of er een gratis alternatief afdoende is 
(LR wordt geleverd met enkele web plug-ins, Juicebox zelf heeft een 'Lite' versie).
Zelf bouwen van een alternatief voor die plug-in is in principe mogelijk maar niet eenvoudig: dat hangt dus op het
vinden van een vrijwilliger die het kan en ertoe bereid is.
Er kan ook gekeken worden of de plug-in kosten voor dit doel eenmalig centraal afkoopbaar zijn.
</details></p>

### Waarom staat mijn club niet in de app?

<details><summary>Klik om uit te klappen</summary></p>
De app is "open". Je kunt zelf een club toevoegen. Hier komen stapsgewijs instructies voor.</p>
    
De vrijwel volledige lijst met clubs in Brabant-Oost staat erin als demo en om het proces op te starten:
dat scheel alvast 1 van de 3 stappen.
</details></p>

### Wie bepaalt welke foto's in de app staan?

<details><summary>Klik om uit te klappen</summary></p>
De individuele clubs.</p>

Zo kan je bijvoorbeeld ervoor kiezen dat foto's van alle clubexposities 
en individuele exposities van de afgelopen jaren te zien zijn.
Maar je kunt ook afspreken dat iedere fotograaf zelf foto's uitkiest voor zijn/naar portfolio in de app. Of een combinatie.
De app gaat er in principe wel van uit dat de foto's geselecteerd zijn.
Dus eerder tien dan honderd foto's per fotograaf per jaar. Dat heb je zo met exposeren: keuzes maken.
</details></p>

### Moet ik mij zorgen maken over privacy?

<details><summary>Klik om uit te klappen</summary></p>
Nee. Een club beheert zijn eigen gegevens. En die gegevens staan opgeslagen op de club website en worden door de club geleverd en onderhouden.
De gegevens waar het hier om gaat zijn meestal al op bestaande websites te zien: namen van leden, een selectie van foto's, leden van het bestuur.
Dus nu zijn diezelfde gegevens omgezet in een voor software leesbaar formaat, zodat ze op een consistente, uniforme manier getoond kunnen worden.

De meeste velden zijn optioneel. Dus een club is niet gedwongen om b.v. te linken naar hun website, of aan te geven wie in het bestuur zit.
Verder doet de app niet aan postadressen, e-mailadressen of telefoonnummers van leden. Die zijn niet optioneel: de app ondersteunt ze niet.
Zelfs het postadres van de thuisbasis van de club is optioneel. Het is opgeslagen als GPS coordinaten, die je kunt afronden of 
naar b.v. naar een dorpsplein of station kan laten wijzen.
</details></p>

### Houdt mijn club controle over zijn eigen foto's?

<details><summary>Klik om uit te klappen</summary></p>
Ja. Er worden geen kopieën getrokken van de foto's. De foto's staan op de website van de club.
Technisch wordt er alleen naar "gelinkt".
En zelfs de lijsten met linkjes naar foto's staan op de website van de club, en dus _niet_ op een centrale server. 
Dit is dus niet vergelijkbaar met foto's delen via Facebook, Instagram, Flickr, X, enz.
Social media trekt dus een kopie, en probeert zich vaak rechten toe te eigenen op foto's in ruil voor het gebruik van hun dienst.
Deze app is daarentegen expliciet ontwerpen zodat de club/fotograaf volledige controle houdt: 
er worden geen kopieën van foto's of data gemaakt, is is geen centrale server, 
en de software is gratis en openbaar ("open source").</p>

Voorbeeld: de foto's en lijsten met foto's van Fotogroep De Gender komen† op www.fcDeGender.nl te staan.
Dat is de bestaande website van de club.
En op die website stonden altijd al de namen van de leden, en geselecteerde foto's per lid.
Je zou kunnen zeggen dat je met hander gereedschap hetzelfde doet als vroeger.
Op een manier dat enkele problemen met bestaande websites ondervangt door gebruik te maken van wat modernere techniek.

Het is overigens zelfs mogelijk om "de foto's van Jan" eventueele bij Jan zelf neer te zetten. Wij verwachten dat dit niet
veel gebruikt zal worden, en raden aan om het vooral in het begin simpel te houden.

† Als test staan de foto's van De Gender even op een andere (mijn privé) server. Maar dat is tijdelijk: het is beter voor het beheer als een club dat zelf doet, en het is
onverstandig als tientallen of honderden clubs afhankelijk worden van een enkele server ("single point of failure"). 
En verder heeft mijn privé server natuurlijk maar beperkte ruimte. 
De meeste clubs zijn al gewend om een internet leverancier te betalen
voor opslagruimte, bandbreedte, domeinnaam en het in de lucht houden van hun website.
Dus dit zou normaal geen extra uitgaven voor de clubpenningmeester betekenen. Zie volgend punt:
</details></p>

### Wat als een club geen website heeft?

<details><summary>Klik om uit te klappen</summary></p>
Weet ik niet precies. Het overgrote deel van de clubs heeft al een website (= iets waar je bestanden kan ophalen via een webadres zoals "http//www.mijnclub.nl/..."). Per niveau:

- Level 1 vereist geen eigen website. De informatie zit in een centraal bestand.
- Level 2 kost vrijwel geen opslag. Makkelijk om een vrijwilliger te vinden die 1 enkel bestandje online wil zetten. Instructies hiervoor volgen.
- Level 3 is wat lastiger, maar opslag bij een bevriende club is misschien bespreekbaar. Of een [gratis website leverancier](https://www.techradar.com/web-hosting/best-free-web-hosting) vinden.
Ik denk niet dat wij instructies gaan maken voor "hoe maak ik een website" (doen de hosting providers). Maar we kunnen wel voorbeeldinstructies gemaakt door een club delen.
</details></p>

### Kan iemand de getoonde foto's kopieëren?

<details><summary>Klik om uit te klappen</summary></p>
Dat is niet helemaal tegen te gaan: alle online plaatjes die zichtbaar zijn, kan je een screenshot van maken.
Maar het is hier wel opgezet om kopieëren zo lastig mogelijk te maken. Bij mijn procedé hiervoor...

- rechtsklikken en "Save as.." is in de software geblokeerd.
- de foto bevat zichtbaar de naam van de maker in de linkeronderhoek
- de foto bevat digitaal en onzichtbaar (in het EXIF copyright veld) de naam van de maker

Dit is overigens vergelijkbaar met wat je kan doen met een traditionele website.
</details></p>

### Moeten ex-leden in de app vermeld worden?

<details><summary>Klik om uit te klappen</summary></p>

Nee. Maar de app is zo gemaakt dat het kan.
Vaak wordt dat gewaardeerd (b.v. als iemand 20 jaar lid was, en wegens gezondheidsredenen niet meer meedoet met "zijn" club).
"In de app blijven of niet" kan per lid besloten worden. Of per club. Het is wel verstandig om dit met het lid zelf af te stemmen.
Technisch kan een **gebruiker** van de app ook nog eens kiezen of ex-leden getoond worden.
En kan iedere club zelf een beleid op dit punt beslissen: als de club de gegevens niet aanlevert, zijn ze uiteraard niet te zien.
Meer detail hieronder hieronder.
</details></p>

### Kan een overleden voormalig lid zichtbaar zijn?

<details><summary>Klik om uit te klappen</summary></p>
Als een club zijn gegevens niet onderhoudt, zal dit op termijn bij ieder lid gebeuren. 
Het internet heeft hier nog geen goede oplossing voor. 
Zo kan het op Facebook gebeuren dat een overledene - met de beste bedoelingen - felicitaties krijgt op zijn/haar verjaardag.
    
Het "zomaar" verwijderen van iemand kan heel pijnlijk zijn voor nabestaanden die de herinnering in ere willen houden.
Maar "zomaar" aanhouden kan soms ook pijnlijk zijn. 
Wij raden dus de clubs 3 basisregels aan:

    1. stem af met de betrokkene.
    2. als de belanghebbenden onbereikbaar zijn, verwijder de gegevens.
    3. probeer de app up to date te houden t.a.v. het onderscheid lid / ex-lid / overledene.

Voor de app betekent dit dat de verantwoording voor de inhoud volledig bij de clubs liggen. 
En indien een complete club onverhoopt opgeheven wordt, verdwijnt die club vroeger of later uit de app
doordat ze de rekening voor hun club website niet meer betalen.
</details></p>

### Is er een Android of PC versie van de app?

<details><summary>Klik om uit te klappen</summary></p>
De app versie ondersteunt om praktische redenen de iPhone en iPad.
Maar er zijn genoeg andere doelgroepen. Dus is er een zogenaamde "webversie" in ontwikkeling.
Die bekijk je in je browser (Chrome, Edge, Safari...) en denkt dus zowel PC/Mac gebruikers als alle merken smartfoons af.
Die webversie bestaat uit HTML pagina's die toegevoegen kunnen worden aan een bestaande website (b.v. Wordpress).</p>

De software voor de webversie heet "Photo Club Hub HTML" (en) danwel "Fotoclub Hub HTML" (nl). 
Hiermee kan een website beheerder pagina's automatisch aanmaken vanuit _dezelfde_ databestanden
die gebruikt worden voor "Fotoclub Hub" app.
[Hier](http://www.vdhamer.com/fgDeGender/) is een vroege testversie van een dergelijke, genereerde mini-site.
Dit voorkomt dubbel werk bij het bijhouden van zowel app als website. 
Foto Club Hub HTML genereert dus een ledenlijst met links naar de portfolio's van de clubleden.
</details></p>

### Werkt dit allemaal nog over enkele jaren?

<details><summary>Klik om uit te klappen</summary></p>
Bij een bedrijf (b.v. Adobe) mag je aannemen dat alles minstens 10 jaar ondersteund wordt. Men betaalt er tenslotte voor, 
en het is de verantwoordelijk van Adobe om voor continuïteit te zorgen zolang ze een redelijke winst maken. Maar een harde garantie is er niet.

Hier ligt dit anders: de broncode is openbaar ("open source"), zodat het in principe nooit verloren kan gaan.
Maar de software heeft zo nu en dan onderhoud nodig. En gebruikers hopen vaak op uitbreidingen en vernieuwingen.
Softwareonderhoud en uitbouw vergt in software nogal wat specialistische kennis en is dus normaal voor een club onbetaalbaar.

Aangezien er geen budget is, streven wij ernaar dat er straks voldoende gebruikers zijn dat er meer vrijwillers komen die bereid zijn
incidenteel en zonder vergoeding aan de software te sleutelen. Bijvoorbeeld omdat ze een idee hebben en het zelf kunnen helpen realiseren.
Dat staat of valt bij het kunnen opbouwen van een groepje techneuten die dat kunnen en willen. Ze hoeven niet op dezelfde plek of zelfs in hetzelfde land te zitten.
Bij gebruik door bijvoorbeeld 100 clubs is er kans dat er toevallig iemand (b.v. student) tussenzit die mee zou kunnen helpen.
Dit _kan_ gaan sneeuwballen: meer ontwikkelaars > meer functionaliteit > meer gebruikers > meer kans op ontwikkelaars. Of niet. Geen harde garantie.
Maar er is wel de ambitie om dit op deze manier op te lossen.

Voor een club hoeft deze continuïteitsvraag geen drama te zijn: de investering per club om gegevens aan te leveren zijn heel beperkt.
Zeg maar vergelijkbaar met een andere verbeteringsactie rondom de club website.
</details></p>

### Wat is al dat gedoe met Levels/Niveaus?

<details><summary>Klik om uit te klappen</summary></p>
Een club kan meedoen op Level 1, 2 of 3. 

- Op Level 1 weet de app alleen dat de club bestaat en waar de club zit.
- Level 2 voegt hier een lijst met clubleden aan toe. 
- Level 3 voegt hier portfolio's met foto's aan toe.

Een club kan deze stappen op zijn gemak uitvoeren. Op Level 2 toont de app de lijst met leden (en op Level 1 niet).
Op level 3 kan je door portfolio's bladeren (en op Level 1 en 2 niet).

De ingebouwde documentatie in de app legt dit wat verder uit. De GitHub site bevat voorbeelden van de invoerbestanden
en een gedetailleerde uitleg wat ieder stukje informatie betekent ([GitHub](https://github.com/vdhamer/Photo-Club-Hub)).
</details></p>

### Ben ik Level 1 per ongeluk aan het overslaan?

<details><summary>Klik om uit te klappen</summary></p>
Misschien. Voor de clubs in regio Noord Brabant - Oost hebben wij de Level 1 gegevens voor alle ons bekende clubs ingevoerd.
Andere clubs kunnen dus zelf hun Level 1 gegevens bij ons aanleveren. Gelukkig stelt Level 1 heel weinig voor: vooral de naam, gemeente, en GPS coordinaten.
Plus liefst (niet verplicht) een enkele zin over iets wat er speciaal is aan de club.
</details></p>

### Hoe maak ik een Level 2 bestand aan?

<details><summary>Klik om uit te klappen</summary></p>
Hier is een apart stappenplan met instructies voor: [tinyurl.com/Level2aanmaken](https://tinyurl.com/Level2aanmaken).
Er is ook een engelstalige versie hiervan: [tinyurl.com/Level2aanmaken](https://tinyurl.com/Level2creation).
</details></p>

### Hoe krijg ik een Level 2 bestand op mijn club website?

<details><summary>Klik om uit te klappen</summary></p>
    
Hier komt apart stappenplan met instructies voor. Voor de eerste clubs willen wij _tijdelijk_ het bestand wel op een eigen server zetten.

Globale instructies: je kunt via Dashboard > Media bestanden uploaded naar Wordpress.
Dan moet je de URL bewaren (omdat het Level 1 bestand doorverwijst naar de locatie van het Level 2 bestand).

Vermoedelijk bevat WordPress en beveiliging om vooral plaatjes en video te uploaded. En dus een JSON bestand weigert.
Daarvoor heb je een Wordpress plug-in nodig. Bijvoorbeeld [https://wordpress.org/plugins/mime-types-plus/](https://wordpress.org/plugins/mime-types-plus/)
</details></p>

### Ik kan Fotoclub Hub niet vinden op de Apple App Store?

<details><summary>Klik om uit te klappen</summary></p>
Op het buitenland heet de app "Photo Club Hub" (engels) in plaats van "Fotoclub Hub" (Nederlands).
Je kunt op een buitenlandse App Store aangewezen zijn als je een tijd in het buitenland gewoond hebt.
In alle gevallen krijg je precies dezelfde app. De app kiest automatisch de juiste taal bij het opstarten.
</details></p>

### Mag een club niet zelf zijn Level 1 omschrijving bepalen?

<details><summary>Klik om uit te klappen</summary></p>
Graag. Het kan automatisch door de `remark` voor de club aan de bovenkant van een Level 2 bestand te vullen met de gewenste tekst.
Dat Level 2 bestand staat in principe onder beheer van de club (terwijl Level 1 centraal staat).
Hiermee wordt de `remark` op Level 1 in de app vervangen door de betere `remark` op Level 2.
Dit zou ook moeten werken voor `latitude` en `longitude` (GPS coordinaten).

Graag ons op dergelijke wijzigingen op club-niveau attenderen: dan corrigeren wij toch ook het Level 1 bestand.
</details></p>

### Gaat dit ook iets met exposities doen?
<details><summary>Klik om uit te klappen</summary></p>
Ja. Er is een begin aan gemaakt ([voorproefje](http://www.vdhamer.com/fgDeGender/expo2024/)).
Het gaat dan om de foto's van clubexposities te tonen _na afloop_ van de fysieke expositie.
</details></p>

### Er is vast meer documentatie?

<details><summary>Klik om uit te klappen</summary></p>
Vast wel. Zie tabel:
    
| Titel  | Link | Taal (NL, EN)  |
| ----------- | ----------- | ----------- |
| Een level2.json bestand aanmaken voor een club | [tinyurl.com/Level2aanmaken](https://tinyurl.com/Level2aanmaken) | NL |
| Creating a new level2.json file for your club | [tinyurl.com/Level2creation](https://tinyurl.com/Level2creation) | EN |
| Readme Photo Club Hub | [link](https://github.com/vdhamer/Photo-Club-Hub/blob/main/.github/README.md) | EN |
| Readme Photo Club Hub HTML | [link](https://github.com/vdhamer/Photo-Club-Hub-HTML/blob/main/.github/README.md) | EN |
| Interne readme in Photo Club Hub app | ingebouwd | EN & NL |
| Powerpoint presentatie | [download](https://github.com/vdhamer/Photo-Club-Hub/raw/refs/heads/main/Photo%20Club%20Hub/Documentation/Photo%20Club%20Hub.pptx) | NL |
| FAQ (dit document) | [tinyurl.com/fchFAQnl](https://tinyurl.com/fchFAQnl) | NL |
</details></p>
