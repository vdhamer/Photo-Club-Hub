###  Wat is het nut van de app?

Fotografen worden lid van een fotoclubs om hun werk aan anderen te laten zien. En om het werk van anderen te zien, b.v. ter lering en inspiratie.

Intern binnen een fotoclub lukt dat aardig door om de paar weken bijeen te komen. 
Bredere verspreiding lukt maar beperkt. Dat gebeurt traditioneel vooral via een website en via een jaarlijks expositie.
Bezoek aan kleine websites echter is al jaren aan het dalen omdat de gebruikers overgaan
naar platforms waar meer gebeurt en waar je (omdat er teveel gebeurt) kunt abonneren op jouw voorkeuren. Dus kleine websites sterven af.
Expositiebezoek lijkt aardig stabliel, maar bereikt een vrij beperkte kring van familieleden, vrienden en "usual suspects" van omliggende clubs.

Deze app wil een platform (dus met voldoende schaal) leveren dat laagdrempelig clubs bijeen brengt. Clubs sluit aan bij bestaande organisatie. 
En benadrukt locatie omdat je expliciet zielsverwanten in de regio kunt vinden. Dan kan je hun of hun expo gericht fysiek opzoeken.
Je kunt het zien als een "permanente expositie" waar clubs en elkaar makkelijk kunnen vinden. 
Een permanent communicatiekanaal (ipv 1 of 2 expo's per jaar) dat door zijn omvang de moeite waard is om regelmatig door te bladeren.

### Is de app alleen voor Nederland?

De nadruk ligt voorlopig op Nederland. Maar de app is wereldwijd te gebruiken.
De app schakelt al automatisch over op engels indien de telefoon ingesteld is op gebruik van Engels.

### Moet een club lid zijn van de Fotobond?

De app kan prima omgaan met clubs die geen lid zijn van de Fotobond.
Er zijn voorbeelden te vinden op de landkaarten.
Buitenlandse club zouden per definitie geen lid van de Konijklijke Nederlandse Fotobond zijn.

### Hoe verschilt dit van een website?

Een website vereist dat de gebruiker expliciet op zoek gaat naar informatie.
Dat is prima voor het beantwoorden van een explicite vraag (b.v. openingstijden, goedkoopste aanbieder).
Maar kleine websites krijgen tegenwoordig weinig verkeer omdat er vrijwel nooit iets nieuws te vinden is.
En er is niets nieuws te zien omdat er vrijwel geen bezoekers komen. 

Vandaar de trend dat eigen websites van bedrijfjes of individuen vervangen worden door b.v. Facebook pagina's: 
er is altijd wel wat gaande, en je kan je abonneren op notificaties als er iets verandert.

Het hebben van een eigen platform voor foto clubs ipv b.v. "op Facebook zitten", heeft als centraal voordeel dat het er rustiger is:

- minder afleiding door honderd nieuwtjes per dag, over allerlei onderwerpen: "doom scrolling".
- minder afleiding op de pagina's zelf. De gespecializeerde app is dichter tegen een "museum" dan een "bazaar". 

### Hoe verschilt dit van b.v. Instagram?

Instagram ziet iedereen als een individue - en kent dus geen club begrip.
Vergeleken met Instagram, heeft deze app...

- geen commercieel doel of budget. Deze app is gratis en advertentievrij.
- geen copieën van de foto's. Foto's en ledenlijst staan bij de clubs.
- geen inlogproces om gegevens te zien.
- geen mogelijkheid om via de app commentaar op andermans foto's te geven. Dus ook geen moderatie nodig.
- een nadruk op foto's als kunstvorm. Dus geen foto's van je lunch, je verjaardagsfeest of je huisdier.

### Hoe verschilt dit van een online fotoclub zoals Glass.photo?

[Glass.photo](www.glass.photo) ziet fotografen als een individue - maar zou je kunnen zien als 1 grote fotoclub.
Vergeleken met Glass.photo, heeft deze app...

- geen jaarlijks abonnement en bijbhorend inlogproces. Glass heeft enkele werknemers en maakt dus significante kosten.
- geen copieën van de foto's. Foto's en ledenlijst staan bij de clubs.
- geen mogelijkheid om via de app commentaar op andermans foto's te geven. Dus ook geen moderatie nodig.
- voor de komende tijd een nadruk op Nederlandse gebruikers. Glass is internationaal en engelstalig, al ziet het bedrijf in Amsterdam.
- nog geen mogelijkheid om individueen of clubs te "volgen". Maar dat zal bij voldoende gebruik nodig worden.

### Waarom staan er fotomusea in?

Omdat het vrij eenvoudig kon. En de doelgroep er iets aan kan hebben.

### Waarom staat mijn club niet in de app?

De app is "open". Je kunt zelf een club toevoegen. Hier komen stapsgewijs instructies voor.
De vrijwel volledige lijst met clubs in Brabant-Oost staat erin als demo en om het proces op te starten.

### Moet ik mij niet zorgen maken over privacy?

Nee. Een club beheert zijn eigen gegevens. En die gegevens staan op de club website en worden door de club geleverd en onderhouden.
De gegevens waar het om gaan zijn doorgaans al op vele websites te zien: namen van leden, een selectie van foto's.
De app doet dus niet aan postadressen, e-mailadressen of telefoonnummers van leden.
De app doet zelfs niet aan postadres van de thuisbasis van de club: 
het zet een club op de kaart via GPS coordinaten die je desgewenst kunt afronden of het midden van de stad kan zetten.

###  Moeten ex-leden in de app vermeld worden?

Nee. Maar het kan wel. Vaak wordt dat gewaaardeerd (b.v. als iemand 20 jaar lid was, en wegens gezondheidsredenen moest vertrekken).
"In de app blijven of niet" kan per lid besloten worden. Of per club. Het is wel verstandig om het met het lid zelf af te stemmen.
Technisch kan een begruiker van de app zelf kiezen of ex-leden getoond worden.
En kan iedere club zelf een beleid op dit punt beslissen: als de club de gegevens niet aanlevert, zijn ze uiteraard niet te zien.
Meer detail hieronder volgend punt.

###  Kan een overleden voormalig lid zichtbaar zijn?

Als een club zijn gegevens niet onderhoudt, zal dit op termijn bij ieder lid gebeuren. 
Het internet heeft hier namelijk nog geen goede oplossing voor. 
Zo kan het op Facebook gebeuren dat een overledene - met de beste bedoelingen - felicitaties kijgt op zijn/haar verjaardag.
Het "zomaar" verwijderen van iemand kan heel pijnlijk zijn voor nabestaanden die de herinnering in ere willen houden.
Maar "zomaar" aanhouden kan mogelijk ook pijnlijk zijn. 
Wij raden dus de clubs 2 basisregels aan:

    1. stem af met de betrokkene.
    2. als de belanghebbenden onbereikbaar zijn, verwijder de gegevens.
    3. probeer de app up to date te houden t.a.v. het onderscheid lid / ex-lid / overledene.

Voor de app betekent dit dat de verantwoording voor de inhoud volledig bij een clubs liggen. 
En als een complete club ophoudt te bestaan, verwijnt die club vroeger of later uit de app
doordat ze de rekening voor hun website niet meer betalen.
