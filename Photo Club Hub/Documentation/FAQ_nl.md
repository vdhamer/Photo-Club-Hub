## Basisvragen

<details><summary>Klik om categorie open of dicht te klappen</summary></p>
<ul>

<li>

### Wat doet de app?

<details><summary>Klik om antwoord open of dicht te klappen</summary></p>
De omschrijving in de <font color="red">Apple App Store</font> luidt:</p>

> De app toont geselecteerd werk van leden van fotoclubs. 
>
> De app dient dus als een permanente online tentoonstelling van de leden van diverse fotoclubs.
> Een gebruiker kan een club vinden door te bladeren, zoeken op naam of via de interactieve landkaarten.
> Clubleden zijn te vinden door te bladeren, te zoeken op naam of trefwoord en via de lijsten met clubleden.
>
> Clubs kunnen zichzelf toevoegen door het online plaatsen van een lijst met hun leden.
> In een aparte stap kan de club links naar geselecteerde foto's per lid aanbieden.
> Met deze gegevens kan een zuster macOS app portfolio pagina's voor bestaande websites automatisch genereren.
> Beide apps staan op GitHub.
</details></p>

</li><li>

### Waarom is de app gemaakt?

<details><summary>Klik om antwoord open of dicht te klappen</summary></p>

Fotografen worden lid van een fotoclub om hun werk aan elkaar te laten zien.
Dat zien en gezien-worden lukt prima _binnen_ de club doordat de leden regelmatig bijeen komen.</p>

Zichtbaarheid van hun werk _buiten_ de club loopt via online websites en fysieke exposities.
Bezoek aan websites loopt al jaren terug:
bezoekers moeten zelf initiatief nemen om ze vinden, het zijn er veel, en de inhoud verandert relatief langzaam.
De aandacht van gebruikers is daardoor verschoven naar grote websites
(zoals Nos.nl of Petapixel.com, met hun betaalde redactieteams)
en social media platforms zoals Facebook die dienen als vluchtige ontmoetingspleken.</p>

Vandaar dat wij een behoefte zagen voor een tussenvorm speciaal voor fotoclubs: iets tussen de relatief onbezochte websites
en de (te) hektische en vluchtige social media. Met als doel om de het fotowerk van clubs eenvoudig en in alle rust te kunnen bekijken.
</details></p>

</li><li>

### Waarom staat mijn club niet in de app?

<details><summary>Klik om antwoord open of dicht te klappen</summary></p>
Je kunt zelf een club toevoegen. Hier komen stapsgewijs instructies voor (zie vraag over documentatie).</p>
    
De lijst met clubs in Brabant-Oost staat er alvast in om het groeiproces op te starten.
</details></p>

</li><li>

### Is er een Android of PC versie van de app?

<details><summary>Klik om antwoord open of dicht te klappen</summary></p>

Er is een **iOS** (iPhone/iPad) versie van de app op de Apple App Store.
Voor andere merken telefoontjes en voor grotere schermen is er een **webversie**.

Met de webversie kan je club portfolio's bekijken in een internet browser (_Chrome_, _Edge_, _Safari_) 
op allerlei apparaten (Android telefoons, Chinese telefoonmerken, tablets, laptops, Windows PC, Mac).
Beide versies hebben dezelfde opzet en gebruiken dezelfde gegevens.

Achter de schermen bestaat de webversie uit een app dat met een druk op de knop de vereiste webpagina's aanmaakt.
Die pagina's kunnen toegevoegd worden aan bestaande clubwebsites (dit zullen vaak WordPress websites zijn). 
Iemand die de webversie bekijkt ziet de achterliggende app niet: de app ondherhoudt als het ware alleen de web pagina's.

Er wordt continu aan verbeteringen van **beide** versies gewerkt.
Wij staan open voor vrijwilligers die een derde versie voor Android willen en kunnen maken.
Maar tot die tijd is de webversie een prima oplossing voor Android, Windows en meer.
</details>

</li><li>

### Is de app gratis?

<details><summary>Klik om antwoord open of dicht te klappen</summary></p>

Ja. De appversie op de Apple App Store is en blijft gratis.
De software voor het genereren van de webversie is en blijft ook gratis.
De broncode van deze software is "open source" en valt onder de zogenaamde
[MIT licensie](https://github.com/vdhamer/Photo-Club-Hub/blob/main/.github/LICENSE.md).
</details>

</li></ul>

</details></p>

## Beleid

<details><summary>Klik om categorie open of dicht te klappen</summary></p>

<ul><li>

### Is de app alleen voor Nederland?

<details><summary>Klik om antwoord open of dicht te klappen</summary></p>
    
Nee. De nadruk ligt welliswaar voorlopig op Nederland, maar de app is wereldwijd te gebruiken.

De app ondersteunt bijvoorbeeld zowel Nederlands als Engels.
In het Engels heet de app overigens "Photo Club Hub" ipv "Fotoclub Hub".
</details></p>

</li><li>

### Moet een club lid zijn van de Fotobond?

<details><summary>Klik om antwoord open of dicht te klappen</summary></p>
Nee. De app kan prima omgaan met clubs die geen lid zijn van de Fotobond.
Er zijn tientallen voorbeelden te vinden op de landkaarten.
Buitenlandse club zijn uiteraard ook niet lid van de (Nederlandse) Koninklijke Fotobond.
</details></p>

</li><li>

### Waarom staan er fotomusea in?

<details><summary>Klik om antwoord open of dicht te klappen</summary></p>
Omdat het vrij eenvoudig kon, goed samenging met de landkaartjes, en nuttig kon zijn voor sommige gebruikers.
</details></p>

</li><li>

### Zijn er kosten aan verbonden?

<details><summary>Klik om antwoord open of dicht te klappen</summary></p>
Niet of nauwelijks. De Photo Club Hub en Photo Club Hub HTML software is gratis en blijft gratis.
En zijn geen kosten voor centrale opslag of rekenkracht: er is geen noemenswaardige centrale infrastructuur.</p>

Als we ervan uitgaan dat een club vrijwel altijd al een website heeft en minstens één lid heeft met Lightroom Classic, 
dan blijft als enige bekende kostenpost een eenmalige aanschaf van een LR plug-in
([Juicebox Pro](https://www.juicebox.net)). Er kan gekeken worden gekeken worden of er een gratis alternatief
afdoende is (LR wordt geleverd met enkele web plug-ins, Juicebox zelf heeft een 'Lite' versie).
Zelf bouwen van een alternatief voor die plug-in is in principe mogelijk maar niet eenvoudig: dat hangt dus op het
vinden van een vrijwilliger die het kan en ertoe bereid is.
Er kan ook gekeken worden of de plug-in kosten voor dit doel eenmalig centraal afkoopbaar zijn.
</details></p>

</li><li>

### Wie bepaalt welke foto's in de app staan?

<details><summary>Klik om antwoord open of dicht te klappen</summary></p>
De individuele clubs.</p>

Zo kan je bijvoorbeeld ervoor kiezen dat foto's van alle clubexposities 
en individuele exposities van de afgelopen jaren te zien zijn.
Maar je kunt ook afspreken dat iedere fotograaf zelf foto's uitkiest voor zijn/naar portfolio in de app.
Of een combinatie. De app gaat er in principe wel van uit dat de foto's geselecteerd zijn.
Dus eerder tien dan honderd foto's per fotograaf per jaar. Dat heb je zo met exposeren: keuzes maken.
</details></p>

</li><li>

### Moet ik mij zorgen maken over privacy?

<details><summary>Klik om antwoord open of dicht te klappen</summary></p>
Nee. Een club beheert zijn eigen gegevens.</p>

En die gegevens staan opgeslagen op de club website en worden door de club geleverd en onderhouden.
De gegevens waar het hier om gaat zijn meestal al op bestaande websites te zien: 
namen van leden, een selectie van foto's, leden van het bestuur.
Dus nu zijn diezelfde gegevens omgezet in een voor software leesbaar formaat, 
zodat ze op een consistente, uniforme manier getoond kunnen worden.</p>

De meeste velden zijn optioneel. 
Dus een club is niet gedwongen om b.v. te linken naar hun website, of aan te geven wie in het bestuur zit.
Verder doet de app niet aan postadressen, e-mailadressen of telefoonnummers van leden.
Die zijn niet optioneel: de app ondersteunt ze niet.
Zelfs de locatie van de thuisbasis van de club is optioneel. De locatie opgeslagen als GPS coordinaten,
die je kunt afronden of naar b.v. naar een dorpsplein of station kan laten wijzen.
</details></p>

</li><li>

### Houdt mijn club controle over zijn eigen foto's?

<details><summary>Klik om antwoord open of dicht te klappen</summary></p>
Ja. Er worden geen kopieën getrokken van de foto's. De foto's staan op de website van de club.
Technisch wordt er alleen naar "gelinkt".
En zelfs de lijsten met linkjes naar foto's staan op de website van de club, en dus _niet_ op een centrale server. 
Dit is dus niet vergelijkbaar met foto's delen via Facebook, Instagram, Flickr, X, enz. Social media trekt 
dus een kopie, en probeert zich vaak rechten toe te eigenen op foto's in ruil voor het gebruik van de dienst.
Deze app is daarentegen expliciet ontwerpen zodat de club/fotograaf volledige controle houdt: 
er worden geen kopieën van foto's of data gemaakt, er is geen centrale server, 
en de software is gratis en openbaar ("open source").</p>

Voorbeeld: de foto's en lijsten met foto's van Fotogroep De Gender komen† op www.fcDeGender.nl te staan.
Dat is de bestaande website van de club.
En op die website stonden altijd al de namen van de leden, en geselecteerde foto's per lid.
Je zou kunnen zeggen dat je met hander gereedschap hetzelfde doet als vroeger.
Op een manier dat enkele problemen met bestaande websites ondervangt door gebruik te maken van wat modernere techniek.

Het is overigens zelfs mogelijk om "de foto's van Jan" eventueel bij Jan zelf neer te zetten. Wij verwachten dat dit
niet veel gebruikt zal worden, en raden aan om het vooral in het begin simpel te houden.

† Als test staan de foto's van De Gender even op een andere (mijn privé) server.
Maar dat is tijdelijk: het is beter voor het beheer als een club dat zelf doet, en het is
onwenselijk als tientallen of honderden clubs afhankelijk worden van een enkele server ("single point of failure"). 
En verder heeft een centrale server natuurlijk maar beperkte ruimte. 
De meeste clubs zijn al gewend om een internet leverancier te betalen
voor opslagruimte, bandbreedte, domeinnaam en het in de lucht houden van hun website.
Dus dit zou normaal geen extra kosten met zich meebrengen. Zie volgend punt:
</details></p>

</li><li>

### Kan iemand de getoonde foto's kopieëren?

<details><summary>Klik om antwoord open of dicht te klappen</summary></p>
Laten we eerste vooropstellen dat de foto's op de clubwebsite staan - en niet ergens centraal.
Dus deze vraag geld voor iedere clubwebsite waar foto's op te zien zijn.

Kopieëren is niet helemaal tegen te gaan: alle online plaatjes die zichtbaar zijn, kan je een screenshot van maken.
Maar het is hier wel opgezet om kopieëren zo lastig mogelijk te maken. Bij onze procedé hiervoor...

- is rechtsklikken en "Save as.." is in de software geblokkeerd.
- is iedere foto zichtbaar voorzien van de naam van de maker in de linkeronderhoek.
- is iedere foto bevat digitaal en onzichtbaar gemerkt (EXIF copyright) met de naam van de maker.
</details></p>

</li><li>

### Moeten ex-leden in de app vermeld worden?

<details><summary>Klik om antwoord open of dicht te klappen</summary></p>

Nee. Maar de app is zo gemaakt dat het kan. Vaak wordt dat gewaardeerd
(b.v. als iemand 20 jaar lid was, en wegens gezondheidsredenen niet meer meedoet met "zijn" club).
"In de app blijven of niet" kan per lid besloten worden. Of per club.
Het is wel verstandig om dit met het lid zelf af te stemmen.
Technisch kan een **gebruiker** van de app ook nog eens kiezen of ex-leden weergegeven worden.
En kan iedere club zelf een beleid op dit punt beslissen:
als de club de gegevens niet aanlevert, zijn ze uiteraard niet te zien. Meer details zijn hieronder te vinden.
</details></p>

</li><li>

### Is er een Android of PC versie van de app?

<details><summary>Klik om antwoord open of dicht te klappen</summary></p>
De app versie ondersteunt om praktische redenen de iPhone en iPad.
Maar er zijn genoeg andere doelgroepen. Dus is er een zogenaamde "webversie" in ontwikkeling.
Die bekijk je in je browser (Chrome, Edge, Safari...) en dekt dus zowel PC/Mac gebruikers als alle merken smartfoons af.
Die webversie bestaat uit HTML pagina's die toegevoegen kunnen worden aan een bestaande website (b.v. Wordpress).</p>

De software voor de webversie heet "Photo Club Hub HTML" (en) danwel "Fotoclub Hub HTML" (nl). 
Hiermee kan een website beheerder pagina's automatisch aanmaken vanuit _dezelfde_ databestanden
die gebruikt worden voor "Fotoclub Hub" app.
[Hier](http://www.vdhamer.com/fgDeGender/) is een vroege testversie van een dergelijke, genereerde mini-site.
Dit voorkomt dubbel werk bij het bijhouden van zowel app als website. 
Foto Club Hub HTML genereert dus een ledenlijst met links naar de portfolio's van de clubleden.
</details></p>

</li><li>

### Werkt dit allemaal nog over enkele jaren?

<details><summary>Klik om antwoord open of dicht te klappen</summary></p>
Bij een bedrijf (b.v. Adobe) mag je aannemen dat alles minstens 10 jaar ondersteund wordt.
Men betaalt er tenslotte voor, en het is de verantwoordelijkheid van Adobe om voor continuïteit te zorgen 
zolang ze een redelijke winst maken. Maar een harde garantie is er niet.

Hier ligt dit anders: de broncode is openbaar ("open source"), zodat het in principe nooit verloren kan gaan.
Maar de software heeft zo nu en dan onderhoud nodig. En gebruikers hopen vaak op uitbreidingen en vernieuwingen.
Softwareonderhoud en uitbouw vergt in software nogal wat specialistische kennis en is dus voor een fotoclub onhaalbaar.

Aangezien er geen budget is, streven wij ernaar dat er straks voldoende gebruikers zijn dat er meer vrijwillers
komen die bereid zijn incidenteel en zonder vergoeding aan de software te sleutelen.
Bijvoorbeeld omdat ze een idee hebben en het zelf kunnen helpen realiseren.
Dat staat of valt bij het kunnen opbouwen van een groepje techneuten die dat kunnen en willen.
Ze hoeven niet op dezelfde plek of zelfs in hetzelfde land te zitten.
Bij gebruik door bijvoorbeeld 100 clubs is er kans dat er toevallig iemand (b.v. student) 
tussenzit die mee zou kunnen helpen. Dit _kan_ gaan sneeuwballen: 
meer ontwikkelaars > meer functionaliteit > meer gebruikers > meer kans op ontwikkelaars. 
Of niet - er is geen garantie.
Maar er is wel de ambitie om dit op deze manier op te lossen.

Voor een club hoeft deze continuïteitsvraag geen drama te zijn:
de investering per club om gegevens aan te leveren zijn heel beperkt.
Zeg maar vergelijkbaar met een andere verbeteringsactie rondom de club website.
</details></p>

</li></ul>

</details></p>

## Vergelijkingen

<details><summary>Klik om categorie open of dicht te klappen</summary></p>

<ul><li>

### Hoe verschilt dit van een clubwebsite?

<details><summary>Klik om antwoord open of dicht te klappen</summary></p>

Een website vereist dat de bezoeker _zelf_ initiatief neemt om informatie te zoeken.
Dat werkt goed bij gerichte vragen over b.v. openingstijden of contactgegevens.
Maar werkt bij relatief kleine sites niet goed: om op de hoogte te blijven moet je meerdere sites handmatig
aflopen - en vaak blijkt er niets veranderd te zijn. Het gevolg is weinig bezoekers (behalve rond de expo). 
Wat het weer minder aantrekkelijk maakt om de site bij te werken. Wat leidt tot nog minder bezoekers.</p>

De klassieke "statische" websites worden qua aandacht vervangen door grotere "dynamische" sites.
Dit kan je in dit geval oplossen door
- het nieuws van meerdere clubs op 1 plek te bundelen. Dan is er altijd wel wat veranderd sinds vorige keer.
- een bookmark ipv een te onderhouden lijst met bookmarks per club.
- veranderingen goed zichtbaar maken: nieuwste foto's van fotograaf vooraan tonen.
- misschien ooit instelbare notificaties.
</details></p>

</li><li>

### Hoe verschilt dit van social media zoals Facebook of Instagram?

<details><summary>Klik om antwoord open of dicht te klappen</summary></p>
Er bestaan manieren om automatisch veranderingen in websites op te sporen (RSS).
Maar grosso modo is nieuws inmiddels het domein van de grote klassieke media (nos.nl) 
en van social media zoals Facebook, Instagram, enz.

Ten eerste gebeurt er altijd wat, en probeert je (vaak te hardnekkig) te leiden naar nieuws dat jij interessant vind.

Een speciaal platform voor fotoclubs heeft, b.v. vergeleken met Instragram, heeft voordeel dat het er rustiger is.
Dat is vooral belangrijk bij een kunstvorm zoals fotografie: bij een expositie 
wil je liever een museumsfeer hebben dan een druk marktplein waar iedereen en alles om aandacht schreeuwt. 

Concreet betekent dit:

- alleen fotografie als kunstvorm (dus geen foto's van de zakenlunch of kat)
- aandacht voor de fotoclubs
- galerie-achtige weergave zodat de foto's tot hun recht komen (dus geen reclame of wereldnieuws)
</details></p>

</li><li>

### Hoe verschilt dit van een online fotoclub zoals Glass.photo?

<details><summary>Klik om antwoord open of dicht te klappen</summary></p>
[Glass.photo](www.glass.photo) ziet fotografen als een individu - maar je kunt Glass zien als 1 grote fotoclub.
Vergeleken met Glass, heeft Photo Club Hub...

- geen jaarlijks abonnement en bijbehorend inlogscherm. Glass heeft enkele werknemers en maakt dus significante kosten.
- geen kopieën van de foto's. Foto's en ledenlijst staan bij de clubs.
- geen mogelijkheid om via de app commentaar op andermans foto's te geven. Dus ook geen moderatie nodig.
- voor de komende tijd een nadruk op Nederland. Glass is internationaal, al zitten de oprichters in Amsterdam.
- nog geen mogelijkheid om individuen of clubs te "volgen". Maar dat zal bij voldoende gebruik nodig worden.
</details></p>

</li><li>

### Hoe verschilt dit van fotoexpositie.nl?

<details><summary>Klik om antwoord open of dicht te klappen</summary></p>

De website [fotoexpositie.nl](https://www.fotoexpositie.nl)) is vooral om bekendheid te geven aan exposities.
Deze apps zijn vooral om bekendheid te geven aan fotoclubs en de bijbehorende portfolio's zichtbaar te maken.

Voor [fotoexpositie.nl](https://www.fotoexpositie.nl)) geldt:

- Het merendeel van de leden ("vrienden") zijn individuele fotografen. Er zijn ook wat fotoclubs en zelfs fotomusea.
- In essentie is het één centrale website plus een wekelijks nieuwsbrief.
De gegevens worden centraal beheerd, en voor die dienst worden wat kosten voor in rekening gebracht.
De online informatie is kostenloos voor iedereen zichtbaar.
- Geplaatste foto's zijn vooral ter illustratie bij exposities. Potfolio's zijn te zien via links naar de websites van de fotografen.
</details></p>

</li></ul></details></p>

## Gebruik

<details><summary>Klik om categorie open of dicht te klappen</summary></p>

<ul><li>

### Zijn er kosten aan verbonden?

<details><summary>Klik om antwoord open of dicht te klappen</summary></p>
Niet of nauwelijks. De Photo Club Hub en Photo Club Hub HTML software is gratis en blijft gratis.
En zijn geen kosten voor centrale opslag of rekenkracht: er is geen noemenswaardige centrale infrastructuur.</p>

Als we ervan uitgaan dat een club vrijwel altijd al een website heeft en minstens één lid heeft met Lightroom Classic,
dan blijft als enige bekende kostenpost een eenmalige aanschaf van een LR plug-in
([Juicebox Pro](https://www.juicebox.net)). Er kan gekeken worden gekeken worden of er een gratis alternatief
voldoet (LR wordt geleverd met enkele web plug-ins, Juicebox zelf heeft een 'Lite' versie).
Zelf bouwen van een alternatief voor die plug-in is in principe mogelijk maar niet eenvoudig: dat hangt dus op het
vinden van een vrijwilliger die ertoe bereid is.
Er kan ook gekeken worden of de plug-in kosten voor dit doel eenmalig centraal afkoopbaar zijn.
</details></p>

</li><li>

### Is er een Android of PC versie van de app?

<details><summary>Klik om antwoord open of dicht te klappen</summary></p>
De app versie ondersteunt om praktische redenen de iPhone en iPad.
Maar er zijn genoeg andere doelgroepen. Dus is er een zogenaamde "webversie" in ontwikkeling.
Die bekijk je in je browser (Chrome, Edge, Safari...) en dekt dus zowel PC/Mac gebruikers als alle merken smartfoons af.
Die webversie bestaat uit HTML pagina's die toegevoegen kunnen worden aan een bestaande website (b.v. Wordpress).</p>

De software voor de webversie heet "Photo Club Hub HTML" (en) danwel "Fotoclub Hub HTML" (nl). 
Hiermee kan een website beheerder pagina's automatisch aanmaken vanuit _dezelfde_ databestanden
die gebruikt worden voor "Fotoclub Hub" app.
[Hier](http://www.vdhamer.com/fgDeGender/) is een vroege testversie van een dergelijke, genereerde mini-site.
Dit voorkomt dubbel werk bij het bijhouden van zowel app als website. 
Foto Club Hub HTML genereert dus een ledenlijst met links naar de portfolio's van de clubleden.
</details></p>

</li><li>

### Ik kan Fotoclub Hub niet vinden op de Apple App Store?

<details><summary>Klik om antwoord open of dicht te klappen</summary></p>
Op het buitenland heet de app "Photo Club Hub" (engels) in plaats van "Fotoclub Hub" (Nederlands).
Je kunt op een buitenlandse App Store aangewezen zijn als je een tijd in het buitenland gewoond hebt.
In alle gevallen krijg je precies dezelfde app. De app kiest automatisch de juiste taal bij het opstarten.
</details></p></li></ul>
</details></p>

## Gegevensbeheer

<details><summary>Klik om categorie open of dicht te klappen</summary></p>

<ul><li>

### Mag een tekst ook speciale lettertekens bevatten?

<details><summary>Klik om antwoord open of dicht te klappen</summary></p>
Ja. Namen van b.v. personen mogen speciale (Unicode) tekens bevatten. Bijvoorbeeld "François".
Dit geldt voor alle velden, waaronder de namen van musea ("Museum für Fotografie") en vertalingen
("Le musée est spécialisé dans la conservation de...").
</details></p>

</li><li>

### Kan ik een fotomuseum toevoegen?

<details><summary>Klik om antwoord open of dicht te klappen</summary></p>
Ja. Dat doe je door de Level 1 lijst uit te breiden.
Graag alleen musea toevoegen die duidelijk voor fotografie interessant zijn.</p>

In principe zouden alle Nederlandse fotografie musea er al op de Level 1 lijst moeten staan.
Er staan momentaal alleen enkele bekende Fotomusea in bijvoorbeeld Duitsland, VS en Japan in.
</details></p>

</li><li>

### Wat als een club geen website heeft?

<details><summary>Klik om antwoord open of dicht te klappen</summary></p>
Weet ik niet precies. Het overgrote deel van de clubs heeft al een website (= iets waar je bestanden kan ophalen
via een webadres zoals "http//www.mijnclub.nl/..."). Per niveau:

- Level 1 vereist geen eigen website. De informatie zit in een centraal bestand.
- Level 2 kost vrijwel geen opslag. Makkelijk om een vrijwilliger te vinden die 1 enkel bestandje online wil zetten.
Instructies hiervoor volgen.
- Level 3 is wat lastiger, maar opslag bij een bevriende club is misschien bespreekbaar. 
Of een [gratis website leverancier](https://www.techradar.com/web-hosting/best-free-web-hosting) vinden.
Ik denk niet dat wij instructies gaan maken voor "hoe maak ik een website" (doen de hosting providers). 
Maar we kunnen wel voorbeeldinstructies gemaakt door een club delen.
</details></p>

</li><li>

### Kan een overleden voormalig lid zichtbaar zijn?

<details><summary>Klik om antwoord open of dicht te klappen</summary></p>
Als een club zijn gegevens niet onderhoudt, zal dit op termijn bij ieder lid gebeuren. 
Het internet heeft hier nog geen goede oplossing voor. 
Zo kan het op Facebook gebeuren dat een overledene (met de beste bedoelingen) felicitaties krijgt op zijn/haar verjaardag.
    
Het "zomaar" verwijderen van iemand kan heel pijnlijk zijn voor nabestaanden die de herinnering in ere willen houden.
Maar "zomaar" aanhouden kan soms ook pijnlijk zijn. 
Wij raden dus de clubs 3 basisregels aan:

    1. stem af met de betrokkene.
    2. als de belanghebbenden onbereikbaar zijn, verwijder de gegevens.
    3. probeer de app up to date te houden t.a.v. het onderscheid lid / ex-lid / overledene.

Voor de app betekent dit dat de verantwoording voor de inhoud volledig bij de clubs liggen. 
En indien een complete club onverhoopt opgeheven wordt, verdwijnt die club vroeger of later uit de app
doordat ze de rekening voor hun club website niet meer betalen.
</details></p>

</li><li>

### Wat is al dat gedoe met Levels/Niveaus?

<details><summary>Klik om antwoord open of dicht te klappen</summary></p>
Een club kan meedoen op Level 1, 2 of 3. 

- Op Level 1 weet de app alleen dat de club bestaat en waar de club zit.
- Level 2 voegt hier een lijst met clubleden aan toe. 
- Level 3 voegt hier portfolio's met foto's aan toe.

Een club kan deze stappen op zijn gemak uitvoeren. Op Level 2 toont de app de lijst met leden (en op Level 1 niet).
Op level 3 kan je door portfolio's bladeren (en op Level 1 en 2 niet).

De ingebouwde documentatie in de app legt dit wat verder uit. De GitHub site bevat voorbeelden van de invoerbestanden
en een gedetailleerde uitleg wat ieder stukje informatie betekent ([GitHub](https://github.com/vdhamer/Photo-Club-Hub)).
</details></p>

</li><li>

### Ben ik Level 1 per ongeluk aan het overslaan?

<details><summary>Klik om antwoord open of dicht te klappen</summary></p>
Misschien.
Voor de clubs in regio Noord Brabant - Oost hebben wij de Level 1 gegevens voor alle ons bekende clubs ingevoerd.
Andere clubs kunnen dus zelf hun Level 1 gegevens bij ons aanleveren.
Gelukkig stelt Level 1 heel weinig voor: vooral de naam, gemeente, en GPS coordinaten.
Plus liefst (niet verplicht) een enkele zin over iets wat er speciaal is aan de club.
</details></p>

</li><li>

### Hoe maak ik een Level 2 bestand aan?

<details><summary>Klik om antwoord open of dicht te klappen</summary></p>
Hier is een apart stappenplan met instructies voor: [tinyurl.com/Level2aanmaken](https://tinyurl.com/Level2aanmaken).
Er is ook een engelstalige versie hiervan: [tinyurl.com/Level2aanmaken](https://tinyurl.com/Level2creation).
</details></p>

</li><li>

### Hoe krijg ik een Level 2 bestand op mijn club website?

<details><summary>Klik om antwoord open of dicht te klappen</summary></p>

Voor de eerste clubs zijn we bereid om _tijdelijk_ het bestand op onze eigen server zetten. 
Het nadeel hiervan is dat iedere herziening van het bestand via ons moet lopen.

Kenners kunnen het bestand ook met `ftp` op de eigen site zetten - maar `ftp` is niet echt gebruikersvriendelijk.

Het idee is daarom om het bestand op de eigen server te zetten via **Wordpress** (of iets vergelijkbaars).
Wordpress is relatief gebruikersvriendelijk en wordt vaak gebruikt. Na de upload kan de app het bestand ophalen via een webadres (URL).
Je kunt in Wordpress b.v. foto's uploaded via `Dashboard` > `Media`. Wordpress laat het webadres van het bestand zien. Dat webadres zetten wij vervolgens voor je in het `level1.json` bestand.

Bij het uploadeden via Wordpress zijn 3 complicaties te verwachten:

1. **Inloggen**. Er zijn inloggegevens nodig om iets op een Wordpress site te wijzigen. Die moeten iemand van de club al weten.
Het is handig om klein onderhoud van het `Level 2` bestand bij die persoon neer te leggen: die heeft de inloggevens en kent Wordpress een beetje.

2. **Bestandstype**. WordPress verwacht tenslotte "media" bestanden van typen zoals .jpg of .mp4 of .pdf. Het verwacht geen .json bestanden.
Dit is oplosbaar via een Wordpress plug-in zoals [https://wordpress.org/plugins/mime-types-plus/](https://wordpress.org/plugins/mime-types-plus/)

3. **Stabiel adres**. Vroeger of later zal men het `Level 2` bestand willen vervangen door een bijgewerkte versie.
De nieuwe versie moet eigenlijk op hetzelfde webadres komen als de vorige versie. Anders werken bestaande links/verwijzigingen niet meer.
Daar heeft Wordpress "permalinks" voor. Dat vind je op de Wordpress pagina waarmee je het bestand upload.

Er komt een apart stappenplan met stap-voor-stap instructies voor "hoe krijg ik mijn Level 2 bestand op de club website". Wie helpt om dit uit te zoeken en te schrijven?

</details></p>

</li><li>

### Hoe kan een club zelf zijn Level 1 omschrijving bepalen?

<details><summary>Klik om antwoord open of dicht te klappen</summary></p>
Het kan automatisch door de `remark` voor de club aan de bovenkant van 
een Level 2 bestand te vullen met de gewenste tekst.
Dat Level 2 bestand staat in principe onder beheer van de club (terwijl Level 1 centraal staat).
Hiermee wordt de `remark` op Level 1 in de app vervangen door de betere `remark` op Level 2.
Dit zou ook moeten werken voor `latitude` en `longitude` (GPS coordinaten).

Graag ons op dergelijke wijzigingen op club-niveau attenderen: dan corrigeren wij toch ook het Level 1 bestand.
</details></p></li></ul>
</details></p>

## Uitbreidingen

<details><summary>Klik om categorie open of dicht te klappen</summary></p>

<ul><li>

### Foto's van afgelopen exposities? (onderweg)

<details><summary>Klik om antwoord open of dicht te klappen</summary></p>
Hier is een begin aan gemaakt in Photo Club Hub HTML ([voorproefje](http://www.vdhamer.com/fgDeGender/expo2024/)).
Het gaat dan om de foto's van clubexposities te tonen _na afloop_ van de fysieke expositie.
</details></p>

</li><li>

### Aankondigen komende exposities doen?

<details><summary>Klik om antwoord open of dicht te klappen</summary></p>
Dat zou kunnen. Te denken valt aan het tonen van een chronologische lijst met afgelopen exposities en de komende expositie.
De komende expositie zou leiden naar een afbeelding van de aankondigingsposter voor de expositie. 
De app versie zou ook actief kunnen melden welke exposities er de komende dagen aankomen ("widget" op iOS home screen).
</details></p>

</li><li>
    
### Centrale ingang voor de webversie?

<details><summary>Klik om antwoord open of dicht te klappen</summary></p>
Op termijn moet er ook een centrale (HTML) indexpagina komen die all deelnemende club websites vermeld.
De hiervoor benodigde informatie is er al (voor de Portfolio's pagina van de appversie).
Met deze uitbreiding worden de losstaande webeilandjes per club plotseling één doorgelinkt geheel. 

</li><li>
    
### Ondersteuning individuele bondsleden?

<details><summary>Klik om antwoord open of dicht te klappen</summary></p>
Hier lijkt naar te zijn.
Ideeën hoe dit eruit zou moeten zien (zonder veel af te wijken van bestaande app structuur) zijn welkom.

</li></ul></details></p>

## Meer informatie

<details><summary>Klik om categorie open of dicht te klappen</summary></p>

<ul><li>

### Er is vast meer documentatie?

<details><summary>Klik om antwoord open of dicht te klappen</summary></p>
Vast wel. Zie tabel:
    
| Titel  | Link | Nederlands | Engels  |
| ----------- | ----------- | :---: | :---: |
| FAQ (dit document) | [tinyurl.com/fchFAQnl](https://tinyurl.com/fchFAQnl) | ✓ | |
| Een level2.json bestand aanmaken voor een club | [tinyurl.com/Level2aanmaken](https://tinyurl.com/Level2aanmaken) | ✓ | |
| Creating a new level2.json file for your club | [tinyurl.com/Level2creation](https://tinyurl.com/Level2creation) | | ✓ |
| FAQ over `expertise` in level2.json bestanden | [link](https://github.com/vdhamer/Photo-Club-Hub/blob/main/Photo%20Club%20Hub/Documentation/Level2_expertise_NL.md) | ✓ | |
| FAQ about `expertise` in level2.json files | [link](https://github.com/vdhamer/Photo-Club-Hub/blob/main/Photo%20Club%20Hub/Documentation/Level2_expertise_EN.md)  | | ✓ |
| Readme Photo Club Hub | [link](https://github.com/vdhamer/Photo-Club-Hub/blob/main/.github/README.md) | | ✓ |
| Readme Photo Club Hub HTML | [link](https://github.com/vdhamer/Photo-Club-Hub-HTML/blob/main/.github/README.md) | | ✓ |
| Interne readme in Photo Club Hub app | ingebouwd in app | ✓ | ✓ |
| Powerpoint presentatie | [download](https://github.com/vdhamer/Photo-Club-Hub/raw/refs/heads/main/Photo%20Club%20Hub/Documentation/Photo%20Club%20Hub.pptx) | ✓ | |
</details></p></li></ul>
</details></p>
