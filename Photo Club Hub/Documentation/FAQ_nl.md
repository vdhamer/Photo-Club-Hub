###  Wat is het nut van de app?

Fotografen worden lid van een fotoclub om hun werk aan elkaar te laten zien.
Intern binnen een fotoclub lukt dat zien en gezien-worden aardig door om de paar weken fysiek bijeen te komen. 

Bredere verspreiding blijkt echter lastiger. Dat gebeurt vooral via jaarlijks exposities en websites.
Expositiebezoek bereikt vooral een vaste kring bestaande uit familieleden, vrienden en diverse getrouwe bezoekers vanuit omliggende clubs.
Het bezoek van kleine websites gaat echter al jaren achteruit.
De aandacht verschoof richting grote websites (zoals NOS.nl) en platforms (zoals Facebook en Instagram) waar meer gebeurt en waar ze de gebruiker naar de meest relevante inhoud proberen te leiden (omdat er eigenlijk teveel te zien valt).

Vandaar dat er behoefte lijkt aan een laagdrempelig platform speciaal om fotoclubs onderling in kontakt te brengen. En in kontakt te brengen met hun potentiele doelgroep.
Je kunt de app dus zien als een online museum voor de amateurfotografie dat nooit dicht is, en dat groot genoeg is bezoekers te trekken.
Mogelijk dat de app ooit instelbare notificaties krijgt waarmee de gebruiker kan waarschuwen dat er relevante nieuwe foto's binnengekomen zijn.

### Is de app alleen voor Nederland?

De nadruk ligt voorlopig op Nederland. Maar de app is wereldwijd te gebruiken.
De app ondersteunt bijvoorbeeld zowel Nederlands als Engels. In het Engels heet de app "Photo Club Hub" ipv "Fotoclub Hub".

### Moet een club lid zijn van de Fotobond?

De app kan prima omgaan met clubs die geen lid zijn van de Fotobond.
Er zijn voorbeelden te vinden op de landkaarten.
Buitenlandse club zouden per definitie geen lid van de Konijklijke Nederlandse Fotobond zijn.

### Hoe verschilt dit van een website?

Een website vereist dat de gebruiker expliciet op zoek gaat naar informatie.
Dat is prima voor het beantwoorden van een explicite vraag (b.v. openingstijden, goedkoopste aanbieder).
Maar kleine websites krijgen tegenwoordig weinig verkeer omdat er vrijwel nooit iets nieuws te vinden is.
En er is niets nieuws te zien omdat er vrijwel geen bezoekers komen. 

Vandaar de trend dat eigen websites van bedrijfjes of individuen vervangen worden door b.v. Facebook pagina's: 
er is altijd wel wat gaande, en je kan je abonneren op notificaties als er iets verandert.

Het hebben van een eigen platform voor foto clubs ipv b.v. "op Facebook zitten", heeft als centraal voordeel dat het er rustiger is:

- minder afleiding door honderd nieuwtjes per dag, over allerlei onderwerpen: "doom scrolling".
- minder afleiding op de pagina's zelf. De gespecializeerde app is dichter tegen een "museum" dan een "bazaar". 

### Hoe verschilt dit van b.v. Instagram?

Instagram ziet iedereen als een individue - en kent dus geen club begrip.
Vergeleken met Instagram, heeft deze app...

- geen commercieel doel of budget. Deze app is gratis en advertentievrij.
- geen copieën van de foto's. Foto's en ledenlijst staan bij de clubs.
- geen inlogproces om gegevens te zien.
- geen mogelijkheid om via de app commentaar op andermans foto's te geven. Dus ook geen moderatie nodig.
- een nadruk op foto's als kunstvorm. Dus geen foto's van je lunch, je verjaardagsfeest of je huisdier.

### Hoe verschilt dit van een online fotoclub zoals Glass.photo?

[Glass.photo](www.glass.photo) ziet fotografen als een individue - maar zou je kunnen zien als 1 grote fotoclub.
Vergeleken met Glass.photo, heeft deze app...

- geen jaarlijks abonnement en bijbhorend inlogproces. Glass heeft enkele werknemers en maakt dus significante kosten.
- geen copieën van de foto's. Foto's en ledenlijst staan bij de clubs.
- geen mogelijkheid om via de app commentaar op andermans foto's te geven. Dus ook geen moderatie nodig.
- voor de komende tijd een nadruk op Nederlandse gebruikers. Glass is internationaal en engelstalig, al ziet het bedrijf in Amsterdam.
- nog geen mogelijkheid om individueen of clubs te "volgen". Maar dat zal bij voldoende gebruik nodig worden.

### Waarom staan er fotomusea in?

Omdat het vrij eenvoudig kon. En de doelgroep er iets aan kan hebben.

### Waarom staat mijn club niet in de app?

De app is "open". Je kunt zelf een club toevoegen. Hier komen stapsgewijs instructies voor.
De vrijwel volledige lijst met clubs in Brabant-Oost staat erin als demo en om het proces op te starten.

### Wie bepaalt welke foto's in de app staan?

De individuele clubs. Zo kan je bijvoorbeeld ervoor kiezen dat foto's van alle clubexposities en individuele exposities van de afgelopen jaren te zien zijn.
Die foto's horen tenslotte het tonen waard te zijn. Maar je kunt ook afspreken dat iedere fotograaf zelf foto's uitkiest voor zijn/naar portfolio in de app.
De app gaat er wel (meer of minder) van uit dat de foto's redelijk geselecteerd zijn. Dus bijvoorbeeld 10 foto's per fotograaf per jaar.

### Moet ik mij zorgen maken over privacy?

Nee. Een club beheert zijn eigen gegevens. En die gegevens staan op de club website en worden door de club geleverd en onderhouden.
De gegevens waar het hier om gaat zijn vaak al op bestaande websites te zien: namen van leden, een selectie van foto's.
Maar nu zijn die gegevens in een voor software leesbaar formaat, zodat ze op een consistente, uniforme manier getoond kunnen worden.

De app doet overigens niet aan postadressen, e-mailadressen of telefoonnummers van leden.
De app doet zelfs niet aan postadres van de thuisbasis van de club: 
het zet een club op de kaart via GPS coordinaten die je desgewenst kunt afronden of het midden van de stad kan zetten.

### Moeten ex-leden in de app vermeld worden?

Nee. Maar de app is zo gemaakt dat het kan.
Vaak wordt dat gewaaardeerd (b.v. als iemand 20 jaar lid was, en wegens gezondheidsredenen niet meer meedoet met "zijn" club).
"In de app blijven of niet" kan per lid besloten worden. Of per club. Het is wel verstandig om dit met het lid zelf af te stemmen.
Technisch kan een **gebruiker** van de app ook nog eens kiezen of ex-leden getoond worden.
En kan iedere club zelf een beleid op dit punt beslissen: als de club de gegevens niet aanlevert, zijn ze uiteraard niet te zien.
Meer detail hieronder hieronder.

### Kan een overleden voormalig lid zichtbaar zijn?

Als een club zijn gegevens niet onderhoudt, zal dit op termijn bij ieder lid gebeuren. 
Het internet heeft hier namelijk nog geen goede oplossing voor. 
Zo kan het op Facebook gebeuren dat een overledene - met de beste bedoelingen - felicitaties kijgt op zijn/haar verjaardag.
Het "zomaar" verwijderen van iemand kan heel pijnlijk zijn voor nabestaanden die de herinnering in ere willen houden.
Maar "zomaar" aanhouden kan mogelijk ook pijnlijk zijn. 
Wij raden dus de clubs 3 basisregels aan:

    1. stem af met de betrokkene.
    2. als de belanghebbenden onbereikbaar zijn, verwijder de gegevens.
    3. probeer de app up to date te houden t.a.v. het onderscheid lid / ex-lid / overledene.

Voor de app betekent dit dat de verantwoording voor de inhoud volledig bij een clubs liggen. 
En als een complete club ophoudt te bestaan, verwijnt die club vroeger of later uit de app
doordat ze de rekening voor hun website niet meer betalen.

### Is er bijvoorbeeld Android of PC versie van de app?

De app versie ondersteunt, om praktische redenen, de iPhone en iPad.
Er is een "web" versie in ontwikkeling. Die bekijk je dus in je browser (Chrome, Edge, Safari, Mozilla...) op een computer of mobiel apparaat.
Die web versie levert HTML pagina's die je straks gewoon toevoegt aan een bestaande website (b.v. Wordpress).

De software voor de web webversie heet "Fotoclub Hub HTML" en genereert pagina's uit dezelfde bestanden die gebruikt worden voor "Fotoclub Hub".
Dat voorkomt dubbel werk als eene club zowel de app als hun website moet bijwerken.
Foto Club Hub HTML genereert een (HTML/CSS/js) ledenlijst met links naar de portfolio's van de clubleden.

### Kan een club erop vertrouwen dat alles blijft werken?

Bij een bedrijf als Adobe mag je aannemen dat alles nog jaren ondersteund wordt: men betaalt ervoor, 
en het is de verantwoordelijk van Adobe om voor continuiteit te zorgen. 
Dat gaat meestal goed zolang het bedrijf winst op het product maakt.

Hier ligt dit anders: de broncode is openbaar ("open source"), zodat het in principe nooit verloren kan gaan.
Maar de software heeft zo nu en dan onderhoud nodig. En gebruikers verwachten dat het geleidelijk beter/krachtiger wordt.

Aangezien er geen budget is, streef ik ernaar voldoende gebruikers te krijgen zodat er meer vrijwillers komen die bereid zijn
om af en toe aan de software te sleutelen. Bijvoorbeeld omdat ze een idee hebben en het zelf kunnen helpen realizeren.
Dat staat of valt bij het kunnen opbouwen van een interessant genoeg ecosysteem.
Bij gebruik door bijvoorbeeld 100 clubs is er kans dat er toevallig iemand tussenzit die wil meehelpen.
Dit _kan_ gaan sneeuwballen: meer ontwikkelaars > meer functionaliteit > meer gebruikers > meer kans op ontwikkelaars...

Voor een club is de continuiteitsvraag niet erg belangrijk: de investering per club om gegevens aan te leveren zijn heel beperkt.
Dus het risiko is vergelijkbaar met de keus om een Wordpress Plug-in of Theme te gebruiken. De continuiteitsvraag is vooral relevant voor het ontwikkelen van de sofware zelf. 

