### Wat doet de app?

<details><summary>Klik om uit te klappen</summary></p>
Dit is de huidige omschrijving in de nederlandse Apple App Store:</p>

> De app toont geselecteerd werk van leden van fotoclubs. 
>
> De app dient dus als een permanente online tentoonstelling van de leden van diverse fotoclubs.
> Een gebruiker kan een club vinden door te bladeren, zoeken op naam of via de interactieve landkaarten.
> Clubleden zijn te vinden door te bladeren, te zoeken op naam of trefwoord en via de lijsten met clubleden.
>
> Clubs kunnen zichzelf toevoegen door het online plaatsen van een lijst met hun leden. In een aparte stap kan de club links naar geselecteerde foto's per lid aanbieden.
> Met deze gegevens kan een zuster macOS app portfolio pagina's voor bestaande websites automatisch genereren.
> Beide apps staan op GitHub.
</details></p>

### Waarom is de app gemaakt?

<details><summary>Klik om uit te klappen</summary></p>
Fotografen worden lid van een fotoclub om hun werk aan elkaar te laten zien.
Dat zien en gezien-worden lukt vrij aardig binnen de club doordat deze om de paar weken bijeen komt.</p>

Zichtbaarheid van werk buiten de club gaat vooral via exposties en de eigen website. Dat lukt maar ten dele:
Expositiebezoekers zijn vooral een vaste kring met familieleden, vrienden en diverse getrouwe bezoekers vanuit omliggende clubs. Bezoekers aantal zijn vaak aardig stabiel.

Online bezoek aan de club website loopt echter al jaren terug.
Vooral omdat kleine websites over het algemeen steeds minder aandacht krijgen: je moet ze vinden, er zijn teveel sites om in de gaten te houden, en de inhoud blijkt vaak onveranderd te zijn sedert een vorig bezoek.
Ofwel, de aandacht van gebruikers is verschoven naar grote websites (zoals nu.nl die druk onderhouden worden) en social media platforms (zoals Facebook en Instagram) waar de gebruiker geleid wordt naar geselecteerde nieuwtjes.</p>

Vandaar dat er behoefte lijkt aan een laagdrempelig platform speciaal om de onderlinge banden tussen fotoclubs aan te halen. En de banden met fotoliefhebbers, maar mischien ook naar je oom in Australië.
Men kan de app dus zien als een online museum voor de amateurfotografie dat altijd open is, en dat groot genoeg is om liefhebbers te trekken omdat er altijd wel iets nieuws is.

We sluiten overigens niet uit dat de app tzt kan melden wanneer er relevante nieuwe foto's binnengekomen zijn. Dat kan een website niet, maar een app wel.
</details></p>

### Is de app alleen voor Nederland?

<details><summary>Klik om uit te klappen</summary></p>
De nadruk ligt voorlopig op Nederland. Maar de app is wereldwijd te gebruiken.
De app ondersteunt bijvoorbeeld zowel Nederlands als Engels. In het Engels heet de app "Photo Club Hub" ipv "Fotoclub Hub".
</details></p>

### Moet een club lid zijn van de Fotobond?

<details><summary>Klik om uit te klappen</summary></p>
De app kan prima omgaan met clubs die geen lid zijn van de Fotobond.
Er zijn voorbeelden te vinden op de landkaarten.
Buitenlandse club zouden per definitie geen lid van de Konijklijke Nederlandse Fotobond zijn.
</details></p>

### Hoe verschilt dit van een website?

<details><summary>Klik om uit te klappen</summary></p>
Een website vereist dat de gebruiker expliciet op zoek gaat naar informatie.
Dat is prima voor het beantwoorden van een explicite vraag (b.v. openingstijden, goedkoopste aanbieder).
Maar kleine websites krijgen tegenwoordig weinig verkeer omdat er vrijwel nooit iets nieuws te vinden is.
En er is niets nieuws te zien omdat er vrijwel geen bezoekers komen. 

Vandaar de trend dat eigen websites van bedrijfjes of individuen vervangen worden door b.v. Facebook pagina's: 
er is altijd wel wat gaande, en je kan je abonneren op notificaties als er iets verandert.

Het hebben van een eigen platform voor foto clubs ipv b.v. "op Facebook zitten", heeft als centraal voordeel dat het er rustiger is:

- minder afleiding door honderd nieuwtjes per dag, over allerlei onderwerpen: "doom scrolling".
- minder afleiding op de pagina's zelf. De gespecializeerde app is dichter tegen een "museum" dan een "bazaar". 
</details></p>

### Hoe verschilt dit van b.v. Instagram?

<details><summary>Klik om uit te klappen</summary></p>
Instagram ziet iedereen als een individue - en kent dus geen club begrip.
Vergeleken met Instagram, heeft deze app...

- geen commercieel doel of budget. Deze app is gratis en advertentievrij.
- geen copieën van de foto's. Foto's en ledenlijst staan bij de clubs.
- geen inlogscherm met bijbehorende wachtwoorden.
- geen mogelijkheid om via de app commentaar op andermans foto's te geven. Dus ook geen moderatie nodig.
- een nadruk op foto's als kunstvorm. Dus geen foto's van je lunch, je verjaardagsfeest of je huisdier.
</details></p>

### Hoe verschilt dit van een online fotoclub zoals Glass.photo?

<details><summary>Klik om uit te klappen</summary></p>
[Glass.photo](www.glass.photo) ziet fotografen als een individue - maar je kunt Glass zien als 1 grote fotoclub.
Vergeleken met Glass, heeft Photo Club Hub...

- geen jaarlijks abonnement en bijbhorend inlogproces. Glass heeft enkele werknemers en maakt dus significante kosten.
- geen copieën van de foto's. Foto's en ledenlijst staan bij de clubs.
- geen mogelijkheid om via de app commentaar op andermans foto's te geven. Dus ook geen moderatie nodig.
- voor de komende tijd een nadruk op Nederlandse gebruikers. Glass is internationaal en engelstalig, al zitten de oprichters in Amsterdam.
- nog geen mogelijkheid om individueen of clubs te "volgen". Maar dat zal bij voldoende gebruik nodig worden.
</details></p>

### Waarom staan er fotomusea in?

<details><summary>Klik om uit te klappen</summary></p>
Omdat het vrij eenvoudig kon, goed samenging met de landkaartjes, en nuttig kon zijn voor sommige gebruikers.
</details></p>

### Waarom staat mijn club niet in de app?

<details><summary>Klik om uit te klappen</summary></p>
De app is "open". Je kunt zelf een club toevoegen. Hier komen stapsgewijs instructies voor.
De vrijwel volledige lijst met clubs in Brabant-Oost staat erin als demo en om het proces op te starten.
</details></p>

### Wie bepaalt welke foto's in de app staan?

<details><summary>Klik om uit te klappen</summary></p>
De individuele clubs. Zo kan je bijvoorbeeld ervoor kiezen dat foto's van alle clubexposities en individuele exposities van de afgelopen jaren te zien zijn.
Die foto's horen tenslotte het tonen waard te zijn. Maar je kunt ook afspreken dat iedere fotograaf zelf foto's uitkiest voor zijn/naar portfolio in de app.
De app gaat er wel (meer of minder) van uit dat de foto's redelijk geselecteerd zijn. Dus bijvoorbeeld 10 foto's per fotograaf per jaar.
</details></p>

### Moet ik mij zorgen maken over privacy?

<details><summary>Klik om uit te klappen</summary></p>
Nee. Een club beheert zijn eigen gegevens. En die gegevens staan opgeslagen op de club website en worden door de club geleverd en onderhouden.
De gegevens waar het hier om gaat zijn meestal al op bestaande websites te zien: namen van leden, een selectie van foto's, leden van het bestuur.
Dus nu zijn diezelfde gegevens omgezet in een voor software leesbaar formaat, zodat ze op een consistente, uniforme manier getoond kunnen worden.

De meeste velden zijn optioneel. Dus een club is niet gedwongen om b.v. te linken naar hun website, of aan te geven wie in het bestuur zit.
Verder doet de app niet aan postadressen, e-mailadressen of telefoonnummers van leden. Die zijn niet optioneel: de app ondersteunt ze niet.
Zelfs het postadres van de thuisbasis van de club is optioneel. Het is opgeslagen als GPS coordinaten, die je kunt afronden of 
naar b.v. naar een dorsplein of station kan laten wijzen.
</details></p>

### Moeten ex-leden in de app vermeld worden?

<details><summary>Klik om uit te klappen</summary></p>
Nee. Maar de app is zo gemaakt dat het kan.
Vaak wordt dat gewaaardeerd (b.v. als iemand 20 jaar lid was, en wegens gezondheidsredenen niet meer meedoet met "zijn" club).
"In de app blijven of niet" kan per lid besloten worden. Of per club. Het is wel verstandig om dit met het lid zelf af te stemmen.
Technisch kan een **gebruiker** van de app ook nog eens kiezen of ex-leden getoond worden.
En kan iedere club zelf een beleid op dit punt beslissen: als de club de gegevens niet aanlevert, zijn ze uiteraard niet te zien.
Meer detail hieronder hieronder.
</details></p>

### Kan een overleden voormalig lid zichtbaar zijn?

<details><summary>Klik om uit te klappen</summary></p>
Als een club zijn gegevens niet onderhoudt, zal dit op termijn bij ieder lid gebeuren. 
Het internet heeft hier nog geen goede oplossing voor. 
Zo kan het op Facebook gebeuren dat een overledene - met de beste bedoelingen - felicitaties kijgt op zijn/haar verjaardag.
    
Het "zomaar" verwijderen van iemand kan heel pijnlijk zijn voor nabestaanden die de herinnering in ere willen houden.
Maar "zomaar" aanhouden kan soms ook pijnlijk zijn. 
Wij raden dus de clubs 3 basisregels aan:

    1. stem af met de betrokkene.
    2. als de belanghebbenden onbereikbaar zijn, verwijder de gegevens.
    3. probeer de app up to date te houden t.a.v. het onderscheid lid / ex-lid / overledene.

Voor de app betekent dit dat de verantwoording voor de inhoud volledig bij de clubs liggen. 
En indien een complete club onverhoopt opgeheven wordt, verwijnt die club vroeger of later uit de app
doordat ze de rekening voor hun club website niet meer betalen.
</details></p>

### Is er een Android of PC versie van de app?

<details><summary>Klik om uit te klappen</summary></p>
De app versie ondersteunt om praktische redenen de iPhone en iPad.
Er is een "web" versie in ontwikkeling. Die bekijk je dus in je browser (Chrome, Edge, Safaria...) en dient als alternatief op bijvoorbeeld een PC, Mac, of telefoon met Android.
Die web versie bestaat uit HTML pagina's die vaak zal toevoegen aan een bestaande website (b.v. Wordpress).

De software voor de web webversie heet "Fotoclub Hub HTML" en genereert pagina's uit dezelfde bestanden die gebruikt worden voor "Fotoclub Hub".
Dat voorkomt dubbel werk als eene club zowel de app als hun website moet bijwerken.
Foto Club Hub HTML genereert een (HTML/CSS/js) ledenlijst met links naar de portfolio's van de clubleden.
</details></p>

### Werkt dit allemaal nog over enkele jaren?

<details><summary>Klik om uit te klappen</summary></p>
Bij een bedrijf (b.v. Adobe) mag je aannemen dat alles minstens 10 jaar ondersteund wordt. Men betaalt er tenslotte voor, 
en het is de verantwoordelijk van Adobe om voor continuiteit te zorgen zolang ze een redelijke winst maken. Maar een harde garantie is er niet.

Hier ligt dit anders: de broncode is openbaar ("open source"), zodat het in principe nooit verloren kan gaan.
Maar de software heeft zo nu en dan onderhoud nodig. En gebruikers hopen vaak op uitbreidingen en vernieuwingen.
Softwareonderhoud en uitbouw vergt in software nogal wat specialistische kennis en is dus normaal voor een club onbetaalbaar.

Aangezien er geen budget is, streven wij ernaar dat er straks voldoende gebruikers zijn dat er meer vrijwillers komen die bereid zijn
incidenteel en zonder vergoeding aan de software te sleutelen. Bijvoorbeeld omdat ze een idee hebben en het zelf kunnen helpen realizeren.
Dat staat of valt bij het kunnen opbouwen van een groepje techneuten die dat kunnen en willen. Ze hoeven niet op dezelfde plek of zelfs in hetzelfde land te zitten.
Bij gebruik door bijvoorbeeld 100 clubs is er kans dat er toevallig iemand (b.v. student) tussenzit die mee zou kunnen helpen.
Dit _kan_ gaan sneeuwballen: meer ontwikkelaars > meer functionaliteit > meer gebruikers > meer kans op ontwikkelaars. Of niet. Geen harde garantie.
Maar er is wel de ambitie om dit op deze manier op te lossen.

Voor een club hoeft deze continuiteitsvraag geen drama te zijn: de investering per club om gegevens aan te leveren zijn heel beperkt.
Zeg maar vergelijkbaar met een andere verbeteringsactie rondom de club website.
</details></p>

### Wat is al dat gedoe met Levels/Niveaus?

Een club kan meedoen op Level 1, 2 of 3. Op Level 1 weet de app alleen dat de club bestaat en waar de club zit.
Level 2 voegt hier een lijst met clubleden aan toe. Level 3 voegt hier een portfolio met foto's aan toe.
Een club kan deze stapen op zijn gemak uitvoeren. Op ieder niveau kan de app iets meer laten zien.

De ingebouwde documentatie in de app legt dit wat verder uit. De GitHub site bevat voorbeelden van de gegevens
en een uitleg van ieder brokje informatie per level ([GitHub](https://github.com/vdhamer/Photo-Club-Hub)).

### Ben ik Level 1 per ongeluk aan het overslaan?

<details><summary>Klik om uit te klappen</summary></p>
Misschien. Voor de clubs in regio Noord Brabant - Oost hebben wij de Level 1 gegevens voor alle ons bekende clubs ingevoerd.
Andere clubs kunnen dus zelf hun Level 1 gegevens bij ons aanleveren. Gelukkig stelt Level 1 heel weinig voor: vooral de naam, gemeente, en GPS coordinaten.
Plus liefst (niet verplicht) een enkele zin over iets wat er speciaal is aan de club.
</details></p>

### Hoe maak ik een Level 2 bestand aan?

<details><summary>Klik om uit te klappen</summary></p>
Hier is een apart stappenplan met instructies voor: [tinyurl.com/Level2aanmaken](https://tinyurl.com/Level2aanmaken).
Er is ook een bijbehorende engelstalige versie: [tinyurl.com/Level2aanmaken](https://tinyurl.com/Level2creation).
Maar de nederlandse versie is op dit moment recenter/beter.
</details></p>

### Hoe krijg ik een Level 2 bestand op mijn club website?

<details><summary>Klik om uit te klappen</summary></p>
    
Hier komt apart stappenplan met instructies voor. Voor de eerste clubs willen wij _tijdelijk_ het bestand wel op een eigen server zetten.

Globale instructies: je kunt via Dashboard > Media bestanden uploaded naar Wordpress.
Dan moet je de URL bewaren (omdat het Level 1 bestand doorverwijst naar de locatie van het Level 2 bestand).

Vermoedelijk bevat WordPress en beveiliging om vooral plaatjes en video te uploaded. En dus een JSON betand weigert.
Daarvoor heb je een Wordpress plug-in nodig. Bijvoorbeeld [https://wordpress.org/plugins/mime-types-plus/](https://wordpress.org/plugins/mime-types-plus/)
</details></p>
